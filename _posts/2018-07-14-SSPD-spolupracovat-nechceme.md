---
title:	  'S SPD spolupracovat nechceme'
layout:	  post
category: blog
author:	  Petr Panaš
image:	  demo_proti_SPD.jpg
tags:	  Koalice
date:	  2018-07-14
---
Občas dostáváme otázku, proč nechtějí Zelení a Piráti spolupracovat s SPD ani na komunální úrovni. Městská politika přece není o té celostátní, ale hlavně o lidech a většině jde  o naše město. Tedy předem deklarovat nespolupráci je iracionální. Naše odpověď je, že není a spolupráce s komunisty a stranou Tomia Okamury je prostě pro nás nemožná. Nechceme mít nic společného s těmi, kteří záměrně šíří dezinformace a vnášejí do naší společnosti averzi a nepřátelství jedněch lidí vůči jiným, a to pouze za účelem získání politických bodů.

Pro příklad zůstaňme v Litoměřicích u politika SPD Dominika Hanka. Citace z článku uveřejněného na serveru Novinky.cz: *Nepracujícím se počítá důchod z průměrné mzdy. To není fér!“ Takto si postěžoval v květnu na svém sociálním profilu zastupitel Ústeckého kraje a tamní předseda výboru pro sociální věci, bezpečnost a sociálně vyloučené lokality Dominik Hanko (SPD). Hanko, místopředseda SPD Ústeckého kraje tak vzkřísil zhruba osm let starý hoax, který se šířil přes e-mailovou komunikaci, a měl primárně a prvoplánově vyvolat vlnu nenávisti vůči Romům. Ministerstvo práce a sociálních věcí Hankovu „informaci“ pro nepracující označilo za nesmysl.* Celý článek [zde](https://www.novinky.cz/domaci/477406-sef-socialniho-vyboru-na-ustecku-za-spd-siri-nesmysly-o-duchodech.html).

Dominik Hanko je profesionální politik a vyjadřuje se k tématu, který by měl znát, neboť se týká oblasti výboru, jehož je předsedou. Musíme si tedy položit otázku. Skutečně tyto věci neví? Potom je to ostuda a ostuda ještě větší, pokud je neověřené šíří dál. Nebo ta horší možnost je,  že  ví  a přesto záměrně šíří nepravdu. Proč? Je to nutné? Pro SPD ano. Přízeň jejich voličů je založená jednak na bezmezném obdivu vůči jejich předsedovi a dále na vymezování se proti jiným skupinám lidí. Pravdou je, že téma migrace a muslimové nemusí v komunálních volbách rezonovat. Aby také jo, když v Litoměřicích nikdo nikdy žádného uprchlíka neviděl. Ale pozor, ještě tu máme Romy nebo tvz. nepřizpůsobivé, to už téma je.
 
Jestli bude někdo v Litoměřicích s SPD a KSČM spolupracovat, to nevíme. Nebo vlastně můžeme tušit. ODS, TOP09, STAN (Sport a zdraví), Severočeši – Litoměřice a ČSSD už nyní spolupracují s komunisty. Pravda, nejsou v radě města, ale mají placeného předsedu výboru, což je prebenda, kterou nedostaly ani některé strany koaliční. Hlavně to funguje, tak proč v tom nepokračovat. A co se týče SPD. Sociální demokraté mají vyzkoušenou koalici v rámci Ústeckého kraje, kde vládnou s KSČM a SPD. Tedy zde asi žádný problém nebude. A s ODS bude shoda na podstatných tématech, jako je zákaz koupání v burkinách. Tam si budou rozumět také.
 
Ale Piráti a Zelení říkají rovnou své NE spolupráci s SPD a KSČM. Jsou hranice, za které prostě nepůjdeme. Zda je tento postoj správný, rozhodnou již za necelé 3 měsíce voliči.

Věcně: věku starobního důchodu nyní dosahují občané narození v 50. letech min. století, přičemž do roku 1989 neexistovala nezaměstnanost, dokonce šlo o trestný čin příživnictví. Tedy jen z tohoto pohledu nemohou brát lidé po celý svůj život nezaměstnaní nějaký starobní důchod. Tedy mluvíme o budoucnosti, ale současné právní úpravy stanovují pro vznik nároku na důchod odpracovaná léta. Pokud občan pobírá podporu v nezaměstnanosti, pak od roku 1996 se tato doba započítává do starobního důchodu z 80%, jde o tzv náhradní dobu pojištění. Výpočet jako takový je trochu složitější, ale ČSSZ stanovuje minimální výši procentní výměry důchodu podle zákona o důchodovém pojištění 770 Kč. K procentní výměře náleží ještě základní výměra, která je pro všechny důchody stejná a v roce 2017 činí 2 550 Kč. Minimální měsíční výše důchodu přiznaného v roce 2017 tedy činí 3 320 Kč. Přičemž jak bylo popsáno výše nezaměstnaným občanům, kteří byli v evidenci uchazečů o zaměstnání či procházeli rekvalifikací vzniká nárok mnohem později.   

